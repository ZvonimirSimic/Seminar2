1-bitna slika može prikazati dvije boje jer jedan bit može dati samo dvije vrijednosti – 0 ili 1. Slika koja je 2-bitna prikazat će 4 boje jer svaki pikesl raspolaže s 2 bita što može dati 4 različite kombinacije za taj piksel dok će 4-bitna slika imati raspon od 16 boja.

Kod 8-bitne slike svaki piksel predstavljen je jednim bajtom. Dakle, maksimalan broj boja koji može biti prikazan za taj piksel iznosi 256 boja. U ovom slučaju 3 bita rezervirana su za crvenu, 3 bita za zelenu i 2 bita za plavu boju jer je ljudsko oko manje osjetljivo na plavu boju.

Za prikaz kvalitetnih slika danas se najčešće koristi shema boja od 24 bita koja daje raspon od preko 16 milijuna boja što se naziva istinska boja (engl. True color) s obzirom da ljudsko oko može razlikovati 10 milijuna boja.

!slika0.jpg

Bitovi su raspoređeni na RGB komponente:
{!}R = 8 bita = 28 = 256 nijansi crvene boje
{!}G = 8 bita = 28 = 256 nijansi zelene boje
{!}B = 8 bita = 28 = 256 nijansi plave boje
{!}Današnja računala mogu koristiti i 32-bitnu boju pri čemu se 24-bita koriste za prikaz boje, a 8-bita je rezervirano za alfa kanal.

U računalnim alatima za izradu i obradu digitalne slike možemo odabrati boju definirajući udio crvene (R), zelene (G) i plave (B). Ukoliko se radi o 24-bitnoj boji najviša vrijednost za pojedini kanal (crveni, zeleni ili plavi) je 255, a najniža vrijednost je 0.

Ukoliko želimo prikazati čistu plavu boju možemo postaviti vrijednost plave (B) na 255, a crvene (R) i zelene (G) na 0. Za žutu boju crvenu (R) i zelenu (G) postavili bi na 255, a plavu (B) na 0. Kombinacijama vrijednosti za pojedine kanale definiramo cijeli RGB gamut.

Osim definiranja boje prema RGB sustavu različiti računalni alati nude i odabir boje prema drugim sustavima poput HSL ili CMYK sustava.